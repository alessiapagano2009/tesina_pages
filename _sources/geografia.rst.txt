=========
Geografia
=========

.. image:: _images/oceania.jpeg
   :align: center
   :height: 230px

L’Oceania
=========

L'**Oceania** è un continente che ha come parte continentale l'Australia che comprende la maggior parte delle isole dell'oceano Pacifico.

L'appellativo "**nuovissimo**" deriva dal fatto che, eccetto l'Antartide, fu l'ultimo a essere scoperto dagli europei e l'ultimo a essere completamente popolato dall'uomo.

La più grande catena montuosa è Divisoria e ci sono pochi fiumi e laghi.

Temperatura
-----------
I contrasti termici maggiori si hanno nelle regioni dell’interno australiano, caratterizzate da un clima continentale con forti escursioni termiche durante l’anno e scarse precipitazioni.
La maggior parte delle isole è invece caratterizzata da un clima uniforme con temperature mitigate dai venti e da abbondanti precipitazioni.
La Nuova Zelanda e le coste dell’Australia sud orientale hanno invece un clima temperato.

Popolazione
-----------
L’Oceania è la parte del mondo meno popolata con una densità di 3 abitanti per Kmq.

Inoltre la popolazione non è distribuita in modo omogeneo.

In Oceania ci sono molte razze di cui le più importanti sono l’australiana, tasmaniana e la melanesiana che sono tra le razze più primitive.

Lingua e religione
------------------
La religione più professata è il cristianesimo mentre la lingua più parlata è l’inglese.

Attività
--------
L’agricoltura ha avuto un notevole sviluppo dopo le forti emigrazioni dall’Europa.

I prodotti principali sono il frumento, la frutta, la canna da zucchero e gli agrumi.

Dalle foreste tropicali si ricavano legni duri molto pregiati.

Importanza fondamentale riveste l’allevamento soprattutto ovino e di conseguenza la produzione di lana e le industrie ad essa collegate.

Per quanto riguarda i prodotti minerari i principali sono l’oro, il piombo, lo zinco, l’uranio, il carbone, il petrolio ed i gas naturali e la bauxite; il ferro ed il nickel si trovano principalmente in Australia e Nuova Caledonia, il rame e l’argento in Nuova Guinea, ed infine i fosfati a Nauru.

Le attività industriali sono in continuo sviluppo specialmente in Australia, con importanti impianti siderurgici e chimici ed in Nuova Zelanda dove riveste grossa importanza l’industria alimentare.