===============
Scienze motorie
===============

Capri - Napoli Gara di nuoto
============================

La gara di nuoto **Capri - Napoli** è una delle più antiche e difficili maratone al livello mondiale.

.. image:: _images/capri-napoli.jpg
   :align: center
   :height: 300px

Nel 1949 due appassionati nuotatori: **Aldo Fioravanti** e **Cesare Alfieri**, per primi coprirono a nuoto, in circa 12 ore, il tragitto da Napoli a Capri, con una media di 30 bracciate per minuto.

La prima edizione risale al 1° agosto 1954 e fino al 1992 ha assegnato, su gara unica, il titolo mondiale delle lunghe distanze.

La gara fu sospesa fra il 1993 ed il 2002 e venne ripresa solo nel 2003 dall'Agenzia "Eventualmente, eventi e comunicazione"; dallo stesso anno, 2003, è di nuovo una classica del circuito della **Coppa del Mondo FINA**.

Il golfo di Napoli è l’affascinante campo gara di questa storica competizione che, normalmente, parte da Marina Grande a Capri ed arriva presso il lungomare di Napoli, sulla distanza di 36 km.

Originariamente promossa come traversata libera, si sviluppò diventando una **due giorni** in cui gli atleti, partiti dal lungomare di Napoli, raggiungevano l'Isola di Capri, sulla quale sostavano e si riposavano e da cui ripartivano la mattina del giorno dopo, per ripercorrere tragitto a ritroso verso il traguardo finale di Napoli.

La durata di gara per i vincitori, negli ultimi anni, è compresa tra le 6 ore e 4' e le 6 ore e 45', soprattutto  in relazione alle condizioni del mare. Tempi molto lontani da quelli delle prime edizioni, quando la vittoria arrivava dopo aver nuotato ben oltre le 10 ore!

Il successo della competizione trova riscontro nei suoi numeri: **700** atleti partecipanti, con un computo di **1.577** atleti partenti nelle 56 edizioni, appartenenti a **57 nazioni** di tutti e 5 i continenti.

Il record di vittorie individuali appartiene ad un italiano, il napoletano **Giulio Travaglio**, trionfatore all'arrivo per ben 5 volte (1965, 1966, 1967, 1968 e 1970), rappresentante di una grande e lunga tradizione natatoria italiana in questa disciplina.