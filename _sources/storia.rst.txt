=======
Storia
=======

Lo sbarco in Normandia
======================

Lo **Sbarco in Normandia** fu una delle più grandi invasioni provenienti dal mare della seconda guerra mondiale.

L'operazione fu decisa durante la **Conferenza di Teheran** del Novembre-Dicembre 1943, durante la quale il presidente americano **Franklin Delano Roosevelt**,
il leader dell’Unione Sovietica **Iosif Stalin** e il Primo ministro del Regno unito **Winston Churchill** discussero sulle diverse possibilità per
contrastare Hitler e il nazismo.

Il **D-Day** fu la più grande operazione coordinata navale, aerea e terrestre della storia e richiese una cooperazione senza precedenti tra forze armate
internazionali.

Noto con il nome in codice di "**Operazione Overlord**", lo sbarco alleato sulle coste della Normandia segnò l’inizio di una lunga e complessa campagna
per liberare il nord-est dell’Europa dall’occupazione tedesca.

Questa operazione, che fu anche una delle più complesse della storia, fu organizzata facendo attenzione al minimo dettaglio.
L’obiettivo era eliminare il nazismo in Europa, regime dittatoriale che si stava diffondendo velocemente come un virus.

Per fare ciò nel 1944 più di due milioni di soldati di oltre dodici Paesi si trovavano in Gran Bretagna in attesa dell’invasione.

.. image:: _images/sbarcoNormandia.jpg
   :align: center
   :height: 300px

Le forze alleate lanciarono un assalto combinato navale, aereo e terrestre contro la Francia occupata dai nazisti.

Il 6 giugno 1944 le forze aeree si lanciarono in paracadute su diversi punti della Francia. Poco dopo le truppe terrestri sbarcarono su cinque spiagge
e dettero inizio all’assalto.

Il giorno dello sbarco le forze alleate erano composte soprattutto da truppe statunitensi, britanniche e canadesi, ma inclusero l’appoggio navale,
aereo o terrestre di Australia, Belgio, Repubblica Ceca, Olanda, Francia, Grecia, Nuova Zelanda, Norvegia, Rhodesia e Polonia.

La battaglia di Normandia durò quasi tre mesi, molto più a lungo di quanto gli strateghi alleati avessero previsto.

Oggi si possono visitare molti musei dedicati alla storia dello sbarco in Normandia e della battaglia di Normandia, come per esempio
il **Museo dello Sbarco**.