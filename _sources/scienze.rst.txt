=======
Scienze
=======

Le maree
========

La **marea** è un fenomeno oceanico costituito da ampie masse d'acqua che si innalzano e abbassano.

Questo fenomeno è dovuto all’attrazione gravitazionale esercitata sulla Terra dalla Luna.

.. image:: _images/marea.jpeg
   :align: center
   :height: 300px

La Luna è la principale causa delle maree, in conseguenza del fatto che la misura del diametro terrestre non è del tutto trascurabile rispetto alla distanza tra la Luna e la Terra.

Ampiezza, frequenza e orario delle maree sono legati ai fenomeni astronomici e da numerosi aspetti morfologici.

Le stesse forze e gli stessi principi che regolano le maree dei corpi liquidi, agiscono pure sui corpi solidi, in particolare è stata documentata la deformazione della crosta terrestre.

L'ampiezza effettiva del livello del mare dipende inoltre da fenomeni meteorologici per nulla legati alle maree, ma che ne esaltano gli effetti. In particolare si tratta degli effetti del vento.

La Luna, essendo più vicina alla Terra, può esercitare una maggiore forza di attrazione sull’acqua che tende a rigonfiarsi. Meno intuitivo il secondo caso, in cui il sollevamento delle acque è determinato dalla forza centrifuga.

Ugualmente alla Luna, anche il Sole produce un’azione di marea che risulta però meno efficace a causa della notevole distanza Terra-Sole.

Si possono distinguere due tipi di maree: le **maree vive** e le **maree morte**.

Maree vive
----------

Nei giorni di Luna piena e di Luna nuova, quando Sole, Luna e Terra sono astronomicamente allineati, all'attrazione esercitata dalla Luna si aggiunge anche quella esercitata dal Sole con la conseguenza che l'alta marea ha un'**ampiezza massima**: in questo caso si parla di **maree vive**.

.. image:: _images/marea_viva.png
   :align: center
   :height: 200px

Maree morte
-----------

Quando la Luna e il Sole formano un angolo di 90 gradi, l'attrazione esercitata dalla Luna incontra la resistenza dell'attrazione esercitata dal Sole con la conseguenza che l'alta marea ha un'**ampiezza minima** quindi si parla di **maree morte**.

.. image:: _images/marea_morta.png
   :align: center
   :height: 250px