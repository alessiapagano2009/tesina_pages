========
Italiano
========

.. image:: _images/infinitoLeopardi.jpg
   :align: center
   :height: 300px

Cenni di vita di Giacomo Leopardi
=================================
**Giacomo Leopardi** fu uno degli scrittori più importanti della letteratura italiana.
Nacque a Recanati nell’anno 1798, nelle Marche da una famiglia della nobiltà clericale. Fin da piccolo mostrò il suo talento negli studi ed infatti ben
presto fu in grado di continuare da solo la propria formazione culturale usando la ricca libreria del padre.
Nel **1822** si trasferì a **Roma** sia per un suo interesse nell'entrare nel mondo degli intellettuali sia per intraprendere una carriera ecclesiastica.
Dopo poco Leopardi tornò a casa deluso dall’ignoranza che aveva trovato a Roma.

Scrisse molte poesie importanti e note come ad esempio “**A Silvia**” dedicata alla sua amata, Teresa Fattorini, figlia del cocchiere di casa Leopardi
morta a soli ventun anni per tisi polmonare.

Morì nel **1837** a **Napoli** a soli 39 anni.

L’Infinito
==========
Altra importante opera scritta da Leopardi è la poesia “**L’Infinito**”, in cui contempla l’immensità del mare.

Nella poesia “**L'Infinito**”, Leopardi guarda elementi del paesaggio a lui familiari che lo portano a riflettere sui misteri dell’esistenza.

La poesia si compone di due parti:

#. nella **prima parte** il poeta è seduto sul colle Tabor, a Recanati, e una “siepe” impedisce di osservare “gran parte dell’estrema linea dell’orizzonte”.
Questo limite dato dalla siepe, permette al poeta di lasciarsi andare con l’immaginazione, figurandosi “spazi sterminati, e silenzi non concepibili
dalla mente umana, e una quiete profondissima” che quasi lo lasciano sbigottito.
#. nella **seconda parte**, il fruscio delle foglie mosse dal vento lo richiama alla realtà, ed il poeta confronta questa percezione con
l’**infinito silenzio** dello spazio e l'**infinito temporale**, l’**eternità**, fatta dalle “epoche passate e ora scomparse” e dal “tempo attuale,
presente, vivente”.

L'ultimo verso, il più famoso dell’intera storia della letteratura italiana, recita:

.. code-block::

    "Così tra questa immensità s'annega il pensier mio: e il naufragar m'è dolce in questo mare. "

Al termine della lirica, quindi, il poeta richiama il mare che dà l'idea dello spazio vasto, senza limiti. Il poeta si ritrova non solo più vicino
all’infinito, ma vi si abbandona dolcemente.

Leggendo questa lirica è possibile percepire tutta la potenza dell’immaginazione, il piacere di questo dolce naufragio, ma anche lo sgomento
che provoca il pensiero di una realtà così vasta, di un’eternità che scorre senza interruzioni, legando il passato al presente, e il presente al futuro.

L'idillio si basa su un confronto continuo tra **limite** e **infinito**, tra **suoni della realtà** e il **silenzio dell'eternità**.

Altri riferimenti alla grandezza del mare si rinvengono nella raccolta di poesie "**Inno a Nettuno**”, nell' “**Epistolario**” e “**A Silvia**”.

Poesia e parafrasi
==================

Testo
-----

.. code-block::

    Sempre caro mi fu quest’ermo colle,

    e questa siepe, che da tanta parte

    dell'ultimo orizzonte il guardo esclude.

    Ma sedendo e mirando, interminati

    spazi di là da quella, e sovrumani

    silenzi, e profondissima quiete

    io nel pensier mi fingo; ove per poco

    il cor non si spaura. E come il vento

    odo stormir tra queste piante, io quello

    infinito silenzio a questa voce

    vo comparando: e mi sovvien l'eterno,

    e le morte stagioni, e la presente

    e viva, e il suon di lei. Così tra questa

    immensità s'annega il pensier mio:

    e il naufragar m'è dolce in questo mare.

Parafrasi
---------
Questo colle solitario mi è sempre stato caro, e cara mi è sempre stata
questa siepe che impedisce la vista di una larga parte della linea
dell'orizzonte. Ma sostando e guardando davanti a me, mi figuro con
l'immaginazione spazi sconfinati oltre quella siepe e silenzi
sconosciuti all'umanità e una immensa quiete; e davanti a questi
pensieri il mio cuore è sul punto di smarrirsi. E non appena sento il
vento frusciare tra le foglie delle piante, io confronto quell'infinito
silenzio alla voce del vento: e mi vengono in mente l'eternità, il tempo
passato e la stagione presente e viva e la sua voce. Così il mio
pensiero sprofonda in questa immensità e in essa si annega: e il
sentirmi naufragare provoca in me una sensazione di dolcezza.