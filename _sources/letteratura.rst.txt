========
Italiano
========

l’Infinito di Giacomo Leopardi
==============================

.. image:: _images/infinitoLeopardi.jpg
   :align: center
   :height: 300px

**Giacomo Leopardi**, uno dei poeti più famosi al mondo, nei suoi versi ha spesso celebrato l’acqua e il mare.

Nella poesia l'**Infinito**, Leopardi volge lo sguardo ad elementi paesaggistici a lui familiari che gli provocano una profonda riflessione sui misteri dell’esistenza.

La poesia può essere scissa in due parti: **nella prima** ci vengono presentate la “collina solitaria” e la siepe, l’ostacolo visivo che impedisce di osservare “gran parte dell’estrema linea dell’orizzonte”. Questo impedimento porta il poeta a lasciare la dimensione della realtà per passare al piano dell’immaginazione, figurandosi “spazi sterminati, e silenzi non concepibili dalla mente umana, e una quiete profondissima” che quasi lo lasciano sbigottito.

Nella **seconda parte**, Leopardi è riportato nel piano della realtà dal rumore del vento tra le fronde degli alberi, una percezione (questa volta acustica), che il poeta compara al silenzio sovraumano dell’infinito spaziale, giungendo con il pensiero a cogliere anche un’**infinito temporale**, l’eternità, fatta dalle “epoche passate e ora scomparse” e del “tempo attuale, presente, vivente”

L'ultimo verso, tra i più famosi versi dell’intera storia della letteratura, recita:

.. code-block::

    “Così tra questa immensità s’annega il pensier mio:/ e il naufragar m’è dolce in questo mare”.

Al termine della lirica, quindi, il poeta richiama il mare che dà l'idea dello spazio vasto, senza limiti. Il poeta si ritrova non solo più vicino all’infinito, ma vi si abbandona dolcemente.

Leggendo questa lirica è possibile percepire tutta la potenza dell’immaginazione, il piacere di questo dolce naufragio, ma anche lo sgomento che provoca il pensiero di una realtà così vasta, di un’eternità che scorre senza interruzioni, legando il passato al presente, e il presente al futuro.

L'idillio si basa su un confronto continuo tra **limite** e **infinito**, tra **suoni della realtà** e il **silenzio dell'eternità**.

La poesia l’**Infinito** si chiude così:

.. code-block::

    " Così tra questa immensità s'annega il pensier mio: e il naufragar m'è dolce in questo mare. "

Con questi pochi versi il poeta descrive il mare come un il posto ideale in cui perdersi e abbandonarsi senza avere paura di niente.

Altri riferimenti alla grandezza del mare sono rintracciabili nella raccolta di poesie "**Inno a Nettuno**” e nell'**Epistolario**.

