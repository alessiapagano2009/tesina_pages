========
Italiano
========

l’Infinito di Giacomo Leopardi
==============================

.. image:: _images/infinitoLeopardi.jpg
   :align: center
   :height: 300px

**Giacomo Leopardi** fu uno dei più importanti poeti della letteratura italiana dell’Ottocento.

Nacque a Recanati nell’anno 1798, nelle Marche da una famiglia della nobiltà clericale. Scrisse molte poesie importanti e note come ad esempio “**A Silvia**” dedicata alla sua amata, Teresa Fattorini, figlia del cocchiere di casa Leopardi morta a soli ventun anni per tisi polmonare.

Altra importante opera scritta da Leopardi è la poesia “**L’Infinito**”, in cui contempla l’immensità del mare.

Nella poesia “**L'Infinito**”, Leopardi volge lo sguardo ad elementi paesaggistici a lui familiari che lo portano ad avere una profonda riflessione sui misteri dell’esistenza.

La poesia si compone di due parti: **nella prima** ci vengono presentate la “collina solitaria” e la “siepe”, l’ostacolo visivo che impedisce di osservare “gran parte dell’estrema linea dell’orizzonte”. Questo impedimento porta il poeta a lasciare la dimensione della realtà per passare al piano dell’immaginazione, figurandosi “spazi sterminati, e silenzi non concepibili dalla mente umana, e una quiete profondissima” che quasi lo lasciano sbigottito.

Nella **seconda parte**, Leopardi è riportato nel piano della realtà dal rumore del vento tra le fronde degli alberi, una percezione (questa volta acustica), che il poeta compara al silenzio sovraumano dell’infinito spaziale, giungendo con il pensiero a cogliere anche un’infinito temporale, l’eternità, fatta dalle “epoche passate e ora scomparse” e del “tempo attuale, presente, vivente”.

L'ultimo verso, il più famoso dell’intera storia della letteratura italiana, recita:

.. code-block::

    "Così tra questa immensità s'annega il pensier mio: e il naufragar m'è dolce in questo mare. "

Al termine della lirica, quindi, il poeta richiama il mare che dà l'idea dello spazio vasto, senza limiti. Il poeta si ritrova non solo più vicino all’infinito, ma vi si abbandona dolcemente.

Leggendo questa lirica è possibile percepire tutta la potenza dell’immaginazione, il piacere di questo dolce naufragio, ma anche lo sgomento che provoca il pensiero di una realtà così vasta, di un’eternità che scorre senza interruzioni, legando il passato al presente, e il presente al futuro.

L'idillio si basa su un confronto continuo tra **limite** e **infinito**, tra **suoni della realtà** e il **silenzio dell'eternità**.

Altri riferimenti alla grandezza del mare si rinvengono nella raccolta di poesie "**Inno a Nettuno**”, nell' “**Epistolario**” e “**A Silvia**”.